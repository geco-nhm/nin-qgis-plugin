[["index.html", "Veiledning i bruk av programtillegget NiN-kartlegging Veiledning i bruk av programtillegget NiN-kartlegging Innhold", " Veiledning i bruk av programtillegget NiN-kartlegging Navn Veiledning i bruk av programtillegget NiN-kartlegging Velkommen til veilederen for NiN-kartlegging i QGIS og QField. Innhold 1 Introduksjon 2 Feltutstyr 3 Oppsett og tilrettelegging 4 Eksportere prosjekt 5 Kartlegging 6 Kvalitetssikring Gå til neste kapittel  "],["introduksjon.html", "1 Introduksjon 1.1 Bakgrunn 1.2 Formål 1.3 Forutsetninger 1.4 Verktøy og enheter i bruk 1.5 Hva inneholder veilederen? 1.6 Nyttige lenker og ressurser", " 1 Introduksjon 1.1 Bakgrunn I forbindelse med lanseringen av Natur i Norge (NiN) versjon 3.0 har  utviklet et programtillegg (plugin) for QGIS. Hensikten er å forenkle, effektivisere og standardisere kartlegging etter NiN-systemet  både i felt og i etterarbeidet. Kartlegging etter dagens standard stiller økte krav til bruk av digitale verktøy, særlig når det gjelder innsamling, strukturering og kvalitetssikring av data. NiN 3.0 introduserer dessuten flere endringer og presiseringer i hvordan naturtyper skal beskrives og dokumenteres. Det stiller høyere krav til at arbeidsflyten er både enhetlig og faglig korrekt. Programtillegget gjør det mulig å følge NiNs metodikk på en strukturert måte. Brukeren velger relevante spesifikasjoner  som typesystem, målestokk og koordinatsystem  og programtillegget oppretter automatisk et QGIS-prosjekt med nødvendige kartlag og innstillinger. Det legges også til rette for eksport til QField, slik at kartleggingen kan gjennomføres effektivt i felt. 1.2 Formål Denne veilederen er laget for fagpersoner som arbeider med naturkartlegging etter NiN-systemet, for eksempel i offentlig forvaltning, konsulentbransjen eller akademia. Veilederen forutsetter at brukeren har grunnleggende kompetanse i NiN-kartlegging og kartografi. Hensikten er å gi en praktisk innføring i bruken av QGIS-programtillegget Natur i Norge-kartlegging som benyttes til å forberede, gjennomføre og etterbehandle kartleggingsprosjekter i tråd med NiN-systemet. Arbeidsflyten inkluderer både bruk av QGIS og QField. 1.3 Forutsetninger Før du tar veilederen i bruk, må følgende være på plass: QGIS (versjon 3.34 eller nyere) må være installert på enheten QField må være installert på enheten som brukes til feltarbeid Brukeren må ha grunnleggende kjennskap til NiN-systemet og kartleggingsprosessen 1.4 Verktøy og enheter i bruk QGIS  forarbeid og etterarbeid I denne veiledningen brukes QGIS på stasjonære datamaskiner eller bærbare PC-er uten berøringsskjerm til arbeid som vanligvis gjøres innendørs: Oppsett av kartleggingsprosjekt med NiN-plugin Tilpasning av datasett og lag Eksport av prosjekt til QField Import, kvalitetssikring og etterarbeid etter feltarbeid QField  feltkartlegging I denne veiledningen brukes QField på mobile enheter med berøringsskjerm, som nettbrett eller mobiltelefoner. Det er en fordel at enheten har innebygd GPS for å sikre nøyaktig posisjonering. QField brukes her til: Registrering av polygoner og attributter Bruk av enhetens kamera for dokumentasjon Posisjonering med GPS Fleksibel arbeidsflyt Veilederen legger opp til en todelt arbeidsflyt med QGIS og QField, men det finnes flere muligheter: Hele arbeidsflyten kan gjennomføres kun i QGIS, hvis ønskelig Enheter med eller uten berøringsskjerm kan brukes i alle faser Både Windows og iOS-systemer kan brukes Brukeren velger løsningen som passer best ut fra tilgjengelig utstyr og arbeidsforhold 1.5 Hva inneholder veilederen? Veilederen gir deg innsikt i følgende: Installering og oppsett av NiN-programtillegget i QGIS Opprettelse og tilpasning av kartleggingsprosjekt Eksport til QField Registrering av naturtyper og tilhørende attributter Redigering av kartlag i QField Import og etterarbeid av data i QGIS Tips for effektiv og korrekt NiN-kartlegging 1.6 Nyttige lenker og ressurser Last ned QGIS Last ned QField Artsdatabanken  Natur i Norge  Gå til forsiden Gå til neste kapittel  "],["feltutstyr.html", "2 Feltutstyr", " 2 Feltutstyr Vi anbefaler å bruke en håndholdt enhet med berøringsskjerm, digitaliseringspenn og innebygd GPS for feltkartlegging. For å kunne kvalitetssikre kartleggingen vil det også være foredlaktig om enheten har innebygd kamera. Dersom du ikke vil eksportere prosjektet til enheten gjennom QField Cloud vil du også trenge en kabel. Det er mange enheter som oppfyller disse kriteriene. Vi bruker Samsung  (se nedenfor), men det er også mulig å bruke andre typer nettbrett, mobiltelefoner, bærbare datamaskiner eller andre enheter. I veiledning forklarer vi hvordan kartleggingen gjennomføres ved bruk av berøringsskjerm, men dersom du bruker en enhet uten berøringsskjerm vil du kunne utføre de samme operasjonene med datamus. I så fall vil venstreklikk og høyreklikk med datamus tilsvare trykk og langtrykk med digitaliseringspennen. Enheten er utstyrt med berøringsskjerm, digitaliseringspenn, kamera, håndtak og bæresele. En kabel som er kompatibel med enheten kan brukes til å importere prosjektet.  Gå til forrige kapittel Gå til neste kapittel  "],["oppsett-og-tilrettelegging.html", "3 Oppsett og tilrettelegging 3.1 Installer programtillegg 3.2 Opprett prosjekt 3.3 Tilpass prosjekt", " 3 Oppsett og tilrettelegging Åpne QGIS (versjon 3.34 eller nyere). 3.1 Installer programtillegg Sørg for at du har tilgang på internett. Dette er nødvendig for å laste ned programtillegget. 3.1.1 Gå til Plugins i menylinjen og klikk på Manage and Install Plugins... Det vil dukke opp et vindu. 3.1.2 Installer Natur i Norge kartlegging A. Søk etter Natur i Norge kartlegging i søkefeltet B. Klikk på Natur i Norge kartlegging C. Klikk på Install Plugin Ikonet for Natur i Norge-kartlegging vil nå dukke opp i verktøymenyen. 3.2 Opprett prosjekt 3.2.1 Klikk på ikonet for Natur i Norge-kartlegging Det vil dukke opp et vindu med flere valgmuligheter. 3.2.2 Velg kategorier som skal være tilgjengelige under kartleggingen Et prosjekt kan kun inneholde ett typesystem, men det er mulig å velge flere hovedtypegrupper fra samme typesystem. Et prosjekt kan kun inneholde kategorier fra én kartleggingsmålestokk. 3.2.2.1 Klikk på nedtrekksmenyen for å velge typesystem 3.2.2.2 Velg én av typesystemene fra nedtrekksmenyen 3.2.2.3 Huk av boks(er) for å velge hovedtypegruppe(r) 3.2.2.4 Klikk på nedtrekksmenyen for å velge kartleggingsmålestokk 3.2.2.5 Velg én kartleggingsmålestokk Kartleggingsmålestokker: grunntyper - 1:500 M005 - 1:5000 M020 - 1:20 000 M050 - 1:50 000 3.2.3 Huk av én av boksene for å velge koordinatsystem Projeksjon av tredimensjonale data på todimensjonale flater vil alltid medføre forvrengninger. Graden av forvrengning varierer mellom ulike områder, avhengig av hvilket koordinatsystem som benyttes. Derfor bør koordinatsystemet velges ut fra hvor kartleggingen skal foregå. 3.2.4 Velg hvor prosjektet skal lagres 3.2.4.1 Klikk på ... Det vil dukke opp et nytt vindu som lar deg navigere til mappen hvor du ønsker å lagre prosjektet. 3.2.4.2 Naviger til mappen hvor du ønsker at prosjektet skal lagres 3.2.4.3 3.2.4.4 Velg filnavn A. Klikk på feltet File name: og skriv inn ønsket filnavn (f.eks. my_qgis_project) B. Klikk på Save Du vil nå se filplasseringen i feltet. 3.2.5 Velg ev. WMS/WMTS-lag Topografiske kart og flybilder er viktige hjelpemidler under kartlegging. Her kan du velge hvilke(t) kartlag som skal importeres til prosjektet. 3.2.5.1 Huk av boks(er) for å velge WMS/WMTS-lag 3.2.6 Klikk på Lag geopackage-fil og forbered prosjekt nederst i vinduet Et prosjekt med filnavnet NiN_kartlegging.qgz vil nå opprettes automatisk med den oppgitte filplasseringen. I tillegg vil det opprettes en gpkg-fil med kartlag og tabeller. Prosjektet med gpkg-filen kan igjen åpnes fra denne filplasseringen senere. Kartlagene vil åpnes med prosjektet med mindre gpkg-filen flyttes til et annet område. gpkg-filen inneholder følgende: Opprettede kartlag og tabeller: nin_helper_points  punktkartlag for å hjelpe kartleggeren i felt nin_polygons  polygonkartlag for å registrere kartleggingsenheter i felt Tabeller  tabeller som inneholder typene og variablene som brukes i typesystemene Importerte kartlag (avhengig av valgene i vinduet): Topografisk norgeskart  landsdekkende kart med høydekoter og hovedøkosystemer som farger Topografisk norgeskart gråtone  landsdekkende kart med høydekoter og hovedøkosystemer i gråtoner Nibcache_UTM32_EUREF89_v2  landsdekkende sammenstilte flybilder 3.3 Tilpass prosjekt 3.3.1 Legge til vektordata Vektordata består av objekter med en gitt geometri  punkt, linje eller polygon  der hvert objekt representerer én verdi eller egenskap. Punkter har en posisjon, men verken lengde eller areal. Et eksempel er artsobservasjoner, som kan være nyttige under naturtypekartlegging. Slike data kan lastes ned fra Artsdatabanken. Linjer registreres med hjørnekoordinater, har lengde, men ikke areal. Et eksempel er høydekoter, som gir informasjon om terreng og topografi. Topografiske forhold påvirker fuktighet, vindeksponering og solinnstråling  faktorer som er avgjørende for naturtypers utbredelse. Høydekoter kan lastes ned fra Kartverket. Polygoner har både lengde og areal. Et polygonkartlag over verneområder fra Miljødirektoratet kan være nyttig, eller man kan lage egne polygonlag for å avgrense studieområdet. Last ned relevante vektordata som .shp-filer (shapefiler) og lagre dem samlet i en mappe før du importerer dem til QGIS. 3.3.1.1 1.3.1.1 Gå til Layer -&gt; Add Layer i menylinjen og klikk på Add Vector Layer... Det vil nå dukke opp et vindu. 3.3.1.2 Klikk på ... 3.3.1.3 Naviger til mappen hvor vektorlaget er lagret 3.3.1.4 3.3.1.5 Velg fil A. Klikk på filen B. Klikk på Open 3.3.1.6 Klikk på Add Filen vil nå være lagt inn i prosjektet. 3.3.2 Legge til rasterdata Rasterdata består av et rutenett der hver rute (celle) har én verdi. Formatet brukes ofte for bilder og modellerte kart, og egner seg godt til visualisering av bakgrunnsdata. Flybilder er viktige hjelpemidler i naturtypekartlegging. Dersom WMS-kartlaget som importeres via programtillegget har for lav oppløsning, kan det være nyttig å importere mer detaljerte flybilder manuelt. Historiske flyfoto kan også gi verdifull informasjon om tidligere landskapsbruk og endringer over tid. Slike bilder kan lastes ned fra Norge i bilder. Høydemodeller er nyttige for å forstå terreng og topografiske forhold. En digital terrengmodell viser bakkenivå, mens en overflatemodell inkluderer objekter som bygninger og vegetasjon. Disse kan være nyttige for å skille mellom naturlige og menneskeskapte strukturer. Data kan lastes ned fra Høydedata.no. Last ned rasterdata som .tif-filer og lagre dem i en mappe før import i QGIS. 3.3.2.1 Gå til Layer -&gt; Add Layer i menylinjen og klikk på Add Raster Layer... Det vil nå dukke opp et vindu. 3.3.2.2 Klikk på ... 3.3.2.3 Naviger til mappen hvor rasterlaget er lagret 3.3.2.4 Velg fil A. Klikk på filen B. Klikk på Open 3.3.2.5 Klikk på Add Filen vil nå være lagt inn i prosjektet.  Gå til forrige kapittel Gå til neste kapittel  "],["eksportere-prosjekt.html", "4 Eksportere prosjekt 4.1 Eksporter prosjekt ved hjelp av kabel 4.2 Importer prosjekt ved hjelp av kabel 4.3 Eksporter prosjektet gjennom QField Cloud 4.4 Opprett konto for QField Cloud 4.5 Installer programtillegg i QGIS 4.6 Gå til Plugins i menylinjen og klikk på Manage and Install Plugins... 4.7 Installer QFieldSync 4.8 Legg inn prosjekt i QField Cloud 4.9 Importer prosjektet gjennom QField Cloud", " 4 Eksportere prosjekt For å eksportere prosjektet må programtillegget QFieldSync lastes ned. Prosjektet kan deretter eksporteres fra QGIS på en enhet til QField på en annen enhet ved hjelp av kabel eller via QField Cloud. 4.1 Eksporter prosjekt ved hjelp av kabel 4.1.1 Koble de to enhetene sammen med en kabel Du vil nå få en melding på enheten med QField. 4.1.2 Klikk på Allow 4.1.3 Klikk på ikonet for Configure Current Project 4.1.4 Klikk på OK 4.1.5 Klikk på ikonet for Package for QField 4.1.6 Klikk på Create 4.1.7 Åpne filutforsker og naviger til C:\\Users\\username\\QField\\export. Høyreklikk deretter på prosjektmappen og klikk på Copy 4.1.8 Åpne filutforsker og naviger til This PC\\Galaxy Tab Active4 Pro 5G\\Internal storage\\Android\\data\\ch.opengis.qfield\\files\\Imported Projects. Høyreklikk deretter inni mappen of klikk på Paste Prosjektet er nå klar til å åpnes på enheten med QField. 4.2 Importer prosjekt ved hjelp av kabel På samme måte er det mulig å importere prosjektet i QGIS. Først må du sørge for at enhetene er koblet sammen. 4.2.1 Klikk på ikonet for Synchronize Project 4.2.2 Klikk på ... 4.2.3 Naviger til This PC\\Galaxy Tab Active4 Pro 5G\\Internal storage\\Android\\data\\ch.opengis.qfield\\files\\Imported Projects. A. Klikk på NiN_kartlegging og deretter på B. Klikk på Select folder Skjermbilde 4.2.4 Klikk påSynchronize Prosjektet vil nå importeres i QGIS. 4.3 Eksporter prosjektet gjennom QField Cloud Dersom du ønsker å eksportere via QField Cloud må du opprette en konto på QField Cloud. 4.4 Opprett konto for QField Cloud 4.4.1 Gå til https://app.qfield.cloud/accounts/login/ for å opprette konto for QField Cloud 4.4.2 Klikk på Register for å registrere ny konto 4.4.3 Fyll ut feltene for å opprette brukernavn, passord osv. Klikk til slutt på Register for å opprette konto 4.5 Installer programtillegg i QGIS Åpne QGIS og sørg for at du har tilgang på internett. Dette er nødvendig for å laste ned programtillegget. 4.6 Gå til Plugins i menylinjen og klikk på Manage and Install Plugins... Det vil dukke opp et vindu. 4.7 Installer QFieldSync A. Søk etter QFieldSync i søkefeltet B. Klikk på QFieldSync C. Klikk på Install Plugin Ikonene for QFieldSync vil nå dukke opp i verktøymenyen. 4.8 Legg inn prosjekt i QField Cloud 4.8.1 Klikk på ikonet for QField Cloud Project Overview 4.8.2 Logg inn med QField Cloud A. Fyll inn brukernavn og passord B. Klikk på Sign In 4.8.3 Klikk på ikonet Start New Project 4.8.4 Opprett et midlertidig passord A. Fyll inn midlertidig passord B. Klikk på Ok 4.8.5 Velg innstillinger A. Huk av for Convert currently open project to cloud project B. Klikk på Next 4.8.6 Velg prosjektnavn og filplassering A. Fyll inn prosjektnavn B. Beskriv prosjektet kort C. Angi ønsket filplassering 4.8.7 Klikk på Create 4.8.8 Klikk på OK Prosjektet vil nå være eksportert til QField Cloud og det kan nå åpnes på den nye enheten. 4.9 Importer prosjektet gjennom QField Cloud Før du kan importere prosjektet i QGIS må du sørge for at endringene som er gjort i QField er lastet opp til QField Cloud (se del ). Importering av prosjektet i QGIS er kun mulig med internett-tilgang. 4.9.1 Klikk på ikonet for QField Cloud Project Overview 4.9.2 Logg inn med QField Cloud A. Fyll inn brukernavn og passord B. Klikk på Sign In 4.9.3 Klikk på prosjektet (my_cloud_project) 4.9.4 Klikk på Synchronize Selected Cloud Project Det vil nå dukke opp et nytt vindu. 4.9.5 Klikk på Prefer Cloud 4.9.6 Klikk på Perform Actions 4.9.7 Klikk på OK Endringene vil nå synkroniseres og prosjektet vil åpnes i QGIS.  Gå til forrige kapittel Gå til neste kapittel  "],["kartlegging.html", "5 Kartlegging 5.1 Åpne prosjekt i QField 5.2 Kartvinduet i QField 5.3 Synliggjøre kartlag 5.4 Zoome til kartlag 5.5 Zoom 5.6 Naviger 5.7 Redigere kartlag 5.8 Synkronisere med QField Cloud", " 5 Kartlegging I denne delen viser vi hvordan man kan bruke QField til å kartlegge i prosjekter som er opprettet med programtillegget Natur i Norge-kartlegging. Det er også mulig å bruke QGIS for feltkartlegging. Dersom du trenger veiledningsmateriale for kartlegging i QGIS kan du bruke følgende linker: .. 5.1 Åpne prosjekt i QField Åpne QField. Det finnes to måter man kan åpne prosjekter i QField. I denne veiledningen viser vi hvordan prosjektet kan åpnes via den lokale harddisken. 5.1.1 Åpne prosjekt på lokal disk 5.1.1.1 Klikk på Open local file 5.1.1.2 Naviger til mappen hvor du har lagret prosjektet (Imported projects/NiN_kartlegging) Her vil du se prosjekter (under Projects) og datasett (under Datsets) som er lagret i mappen. 5.1.1.3 Klikk på NiN_kartlegging under Projects for å åpne prosjektet 5.1.2 Åpne prosjekt via QField Cloud 5.1.3 Klikk på QField Cloud Projects 5.1.4 Fyll inn brukernavn og passord 5.1.5 Klikk på Sign in 5.1.6 Klikk på prosjektet for å laste det opp lokalt Vent til prosjektet er lastet opp. Du vil få en melding om at prosjektet er klart for å åpnes. 5.1.7 Klikk på prosjektet for å åpne det 5.2 Kartvinduet i QField Du vil nå se følgende på skjermen: A. Kartvinduet Her kan du utforske kartlagene ved å navigere, zoome og redigere B. Menyknapp Ved å trykke på denne kan du skru på redigering, synligjøre, endre på gjennomsiktighet, zomme til kartlag, velge kartlag som skal være aktive 5.3 Synliggjøre kartlag 5.3.1 Klikk på menyknappen (B i utsnittet ovenfor) 5.3.2 Klikk på øyesymbolet ved siden av kartlaget du ønsker å synliggjøre (f.eks. Nibcache_UTM32_EUREF89_v2) Kartlaget er nå synliggjort, indikert med at øyesymbolet ved siden av kartlaget er markert. Om kartlaget ikke dukker opp i kartvinduet kan det være fordi du ikke har navigert til området hvor kartlaget befinner seg. Dette kan du gjøre ved å bruke funksjonen for å zoome til kartlag. 5.4 Zoome til kartlag 5.4.1 Høyreklikk på kartlaget du ønsker å zoome til 5.4.2 Klikk på Zoom to layer for å fokusere på området kartlaget befinner seg Kartlaget skal nå kunne ses i kartvinduet. Du vil nå lære hvordan du kan zoome og navigere i kartvinduet. 5.5 Zoom Det er mulig å navigere ved å bruke scrollefunksjonen på musa og zoomeknappene. 5.5.1 Zoom ved å bruke zoomeknappene. (+) brukes for å zoome inn og (-) brukes for å zoome ut 5.5.2 Zoom ved å bruke scrollefunksjonen med musa. Du zoomer inn ved å scrolle i retningen vekk fra deg og ut ved å scrolle i retningen inn mot deg 5.6 Naviger 5.6.1 Klikk mens du drar musa i motsatt retning av den retningen du ønsker å flytte kartvinduet Du vil nå lære hvordan du kan redigere kartlag. Vi har zoomet inn på kartleggingsområdet for å vise dette. 5.7 Redigere kartlag 5.7.1 Synliggjør kartlaget på samme måte som vist i del 5.7.1.1 Klikk på menyknappen 5.7.1.2 Høyreklikk på kartlaget (f.eks. nin_polygons som brukes til kartlegging) 5.7.1.3 Huk av Show on map for å synliggjøre kartlaget Kartlaget har ingen registrerte polygoner og det vil derfor ikke skje noe i kartvinduet ennå. 5.7.2 Slå på redigeringsmodus 5.7.2.1 Klikk på kartlaget du ønsker å redigere (f.eks. nin_polygons) slik at knappen lyser grønt 5.7.2.2 Klikk på symbolet med redigeringspennen for å slå på redigeringsmodus Symbolet vil nå lyse opp i grønt. Hvis du vil avslutte redigeringsmodus kan du klikke på symbolet igjen. 5.7.2.3 Klikk på tilbakepila for å gå tilbake til kartvinduet 5.7.3 Utfigurér ny polygon 5.7.3.1 Klikk i kartvinduet for å lage et hjørnepunkt for polygonen. Merk at du må unngå å flytte musepekeren samtidig som du klikker for å lage et hjørnepunkt. 5.7.3.2 Når du utfigurerer en polygon og du oppretter en hjørnekoordinat ved en feil har du muligheten til å angre ved å klikke på (-). 5.7.3.3 Klikk på (X) for å forkaste polygonen og avbryte utfigureringen 5.7.3.4 Utfigurér polygonen ved å lage alle ønskede hjørnepunkter. Pass på å unngå topologifeil (se kapittel 6 Kvalitetssikring) 5.7.3.5 Klikk på den grønne haken når polygonen er utfigurert Det vil nå dukke opp et registreringsskjema for å velge polygonens attributter. 5.7.4 Registrer polygon 5.7.4.1 Registreringsskjemaet I registreringsskjemaet kan du velge hovedtypegruppe, hovedtype, kartleggingsenhet og hvor mye av polygonen som utgjøres av den registrerte kartleggingsenheten. Du kan også legge til eller ta et foto. Registreringsskjemaet inneholder også informasjon om polygonens areal, typesystem, variabler, og polygonens påskrift som ikke kan redigeres. 5.7.4.2 Minsteareal og minstebredde Dersom polygonen har et mindre areal enn det som er anbefalt i kartleggingsveilederen for den valgte kartleggingsmålestokken vil det dukke opp en advarsel i feltet Areal. Det vil også dukke opp oransj tekst med påskriften Expression constraint. Merk at dette bare er en advarsel, og at det likevel er mulig å utfigurere polygoner under minstearealet. Det finnes også retningslinjer for anbefalt minstebredde for polygoner. Det vil ikke dukke opp noen advarsel om en utfigurert polygon er smalere enn dette. For å beregne tykkelsen på polygoner må man derfor bruke målestokken i kartvinduet eller andre hjelpemidler. Her er en oversikt over anbefalt minsteareal og minstebredde i ulike kartleggingsmålestokker og for ulike hovedtypegrupper: 5.7.4.3 Klikk på nedtrekksmenyen for å velge hovedtypegruppe 5.7.4.4 Velg hovedtypegruppen som du vil registrere polygonen som Her kan du velge mellom hovedtypegruppene som du valgte når du opprettet prosjektet. 5.7.4.5 Klikk på nedtrekksmenyen for å velge hovedtype 5.7.4.6 Velg hovedtypen som du ønsker å registrere polygonen som 5.7.4.7 Klikk på nedtrekksmenyen for å velge kartleggingsenhet 5.7.4.8 Velg kartleggingsengheten som du ønsker å registrere polygonen som Følgende informasjon vil nå vises i registreringsskjemaet: A. Kartleggingsenhetens plassering langs relevante lokale miljøgradienter B. Påskriften som vil brukes til å merke polygonen Merk at tilsvarende informasjon gis av NiN-feltveilederen. 5.7.4.9 Klikk i feltet for å skrive hvor mye av polygonen som dekkes av den valgte naturtypen. Bruk (+) og (-) ved siden av feltet for å endre andelen med 10 %. Merk at kartleggingsenheten som registreres må dekke minst 50 % av arealet. 5.7.4.10 Ta bilde med enhetens kamera 5.7.4.10.1 Klikk på kameraikonet 5.7.4.10.2 Klikk på sirkelen med hvitt fyll for å ta bilde 5.7.4.11 Legg ved fil (f.eks. bilde) 5.7.4.11.1 Klikk på ... nedenfor photo 5.7.4.11.2 Naviger til mappen hvor du har lagret bildet 5.7.4.11.3 Klikk på bildefilen du vil legge ved 5.7.4.11.4 Klikk på Open 5.7.4.12 Registrer ekstra kartleggingsenhet(er) Dersom kartleggingsenheten dekker mindre enn 100 % av polygonens areal, må du registrere minst én ekstra kartleggingsenhet som dekker restarealet. Altså må kartleggingsenheten(e) dekke til sammen 100 % av arealet. 5.7.4.12.1 Klikk på Type 2 for å registrere en ekstra kartleggingsenhet 5.7.4.12.2 Klikk på False under sammensatt for å velge at polygonen skal representeres som en sammensatt polygon 5.7.4.12.3 Klikk på False under mosaikk for å velge at polygonen skal representeres som en mosaikkpolygon 5.7.4.12.4 Velg hovedtypegruppe, hovedtype, kartleggingsenhet og andel av polygonen som dekkes av kartleggingsenheten for kartleggingsenhet 2 som vist ovenfor Hvis det gjenstår 20 % eller mer areal etter at kartleggingsenhet 1 og kartleggingsenhet 2 er registrert må det legges til en tredje kartleggingsenhet på samme måte som for kartleggingsenhet 2. Merk igjen at alle de registrerte kartleggingsenhetene må dekke til sammen 100 %. Altså vil kartleggingsenheter som dekker mindre enn 20 % ikke bli registrert. 5.7.4.12.5 Klikk på den hvite haken for å registrere polygonen Polygonen vil nå være registrert i kartlaget. 5.7.5 Angre Vi vil nå vise hvordan man angrer forrige redigering. Vi utfigurerer en ny polygon for å demonstrere. 5.7.5.1 Klikk på menyknappen 5.7.5.2 Klikk på ... 5.7.5.3 Klikk på Undo for å angre forrige redigering Forrige redigering vil nå være angret. 5.7.6 Gjøre om igjen 5.7.6.1 Klikk på menyknappen 5.7.6.2 Klikk på ... 5.7.6.3 Klikk på Redo for å gjøre redigeringen om igjen Redigeringen vil nå bli gjort om igjen. 5.7.7 Utfigurer og registrer nye polygoner For å forhindre overlappende polygoner vil nye polygoner som utfigureres automatisk klippes mot de eksisterende polygonene. Du kan derfor trygt opprette hjørnekoordinater innenfor en allerede eksisterende polygon. Det samme vil skje om du utfigurerer en polygon rundt en annen. 5.7.8 Rediger utfigurering til eksisterende polygoner 5.7.8.1 Redigere hjørnekoordinater 5.7.8.1.1 Hold inne venstre museknapp for å markere en polygon du vil redigere Den markerte polygonen vil nå lyse gult. 5.7.8.1.2 Klikk på polygonens ID nedenfor nin_polygons 5.7.8.1.3 Klikk på symbolet for å endre utfigurering 5.7.8.1.4 Klikk på ... for å velge endringsverktøy 5.7.8.1.5 Klikk på symbolet for verktøyet for å redigere hjørnekoordinater 5.7.8.1.6 Klikk på en hjørnekoordinat for å endre dens posisjon 5.7.8.1.7 Flytt musepekeren dit du vil flytte hjørnekoordinaten 5.7.8.1.8 Klikk igjen når du har flyttet musepekeren til den ønskede posisjonen 5.7.8.1.9 Klikk på en firkant midt mellom to hjørnekoordinater for å opprette en ny hjørnekoordinat 5.7.8.1.10 Flytt musepekeren dit du vil at hjørnekoordinaten skal opprettes 5.7.8.1.11 Klikk igjen når du har flyttet musepekeren dit du vil at hjørnekoordinaten skal opprettes 5.7.8.1.12 Klikk på (&lt;-) for å angre forrige oppretting eller endring av hjørnekoordinat. Klikk på (X) for trekke tilbake alle endringene. 5.7.8.1.13 Klikk på den grønne haken for å godta endringene Du vil nå se at polygongrensene har endret seg. 5.7.8.2 Splitte polygon 5.7.8.2.1 Hold inne venstre museknapp for å markere en polygon du vil redigere Den markerte polygonen vil nå lyse gult. 5.7.8.2.2 Klikk på polygonens ID nedenfor nin_polygons 5.7.8.2.3 Klikk på symbolet for å endre utfigurering 5.7.8.2.4 Klikk på ... for å velge endringsverktøy 5.7.8.2.5 Klikk på symbolet for verktøyet for å splitte polygoner 5.7.8.2.6 Splitt polygonen ved å opprette hjørnekoordinater gjennom polygonen. Det første og siste klikket må være på utsiden av polygonen du ønsker å splitte. 5.7.8.2.7 Klikk på den grønne haken for å godta splittingen Polygonen vil nå være splittet. 5.7.8.3 Formforandringsverktøyet 5.7.8.3.1 Hold inne venstre museknapp for å markere en polygon du vil redigere Den markerte polygonen vil nå lyse gult. 5.7.8.3.2 Klikk på polygonens ID nedenfor nin_polygons 5.7.8.3.3 Klikk på symbolet for å endre utfigurering 5.7.8.3.4 Klikk på ... for å velge endringsverktøy 5.7.8.3.5 Klikk på symbolet for verktøyet for å redigere form 5.7.8.3.6 Fjerne deler av polygonen ved å opprette hjørnekoordinater gjennom polygonen. Det første og siste klikket må være på utsiden av polygonen du ønsker å fjerne deler av. 5.7.8.3.7 Klikk på den grønne haken for å godta splittingen Deler av polygonen vil nå være fjernet. 5.7.8.4 Utviskingsverktøy 5.7.8.4.1 Hold inne venstre museknapp for å markere en polygon du vil redigere Den markerte polygonen vil nå lyse gult. 5.7.8.4.2 Klikk på polygonens ID nedenfor nin_polygons 5.7.8.4.3 Klikk på symbolet for å endre utfigurering 5.7.8.4.4 Klikk på ... for å velge endringsverktøy 5.7.8.4.5 Klikk på symbolet for viskeverktøyet 5.7.8.4.6 Klikk på symbolet nede i høyre hjørne for å endre tykkelsen på viskelæret 5.7.8.4.7 Klikk inni polygonen for å viske ut deler av polygonen 5.7.8.4.8 Klikk på den grønne haken for å godta utviskingen Deler av polygonen vil nå være fjernet. 5.7.8.5 Ringfyllingsverktøyet 5.7.8.5.1 Hold inne venstre museknapp for å markere en polygon du vil redigere Den markerte polygonen vil nå lyse gult. 5.7.8.5.2 Klikk på polygonens ID nedenfor nin_polygons 5.7.8.5.3 Klikk på symbolet for å endre utfigurering 5.7.8.5.4 Klikk på ... for å velge endringsverktøy 5.7.8.5.5 Klikk på symbolet for verktøyet for å lage polygoner inni andre polygoner 5.7.8.5.6 Lag en polygon på innsiden av en annen ved å opprette hjørnekoordinater inni polygonen 5.7.8.5.7 Klikk på den grønne haken for å godta polygonen 5.7.8.5.8 Klikk Yes i vinduet som dukker opp for å godta polygonen 5.7.8.5.9 Fyll ut registreringsskjema som vist i del ... Registreringsskjema for å opprette polygonen Den nye polygonen vil dukke opp. 5.7.8.6 Klikk på Stop editing for å stoppe redigering 5.7.9 Rediger attributter for eksisterende polygoner 5.7.9.1 Hold inne venstre museknapp for å markere en polygon du vil redigere Den markerte polygonen vil nå lyse gult. 5.7.9.2 Klikk på polygonens ID nedenfor nin_polygons 5.7.9.3 Klikk på symbolet for å endre attributter 5.7.9.4 Endre attributter som vist i del ... Registreringsskjema og klikk på den hvite haken for å godta endringene 5.7.9.5 Klikk på tilbakepila for å gå ut av attributtendringsmodusen 5.7.9.6 Klikk på tilbakepila for å gå ut av redigeringsmodus Polygonens attributter vil nå være endret. 5.7.10 Slette polygoner 5.7.10.1 Hold inne venstre museknapp for å markere en polygon du vil slette Den markerte polygonen vil nå lyse gult. 5.7.10.2 Klikk på ... 5.7.10.3 Klikk på Toggle Feature Selection for å velge polygonen som skal slettes 5.7.10.4 Klikk på ID til polygonen du vil slette 5.7.10.5 Klikk på ... 5.7.10.6 Klikk på Delete Selected Feature(s) for å slette polygonen 5.7.10.7 Klikk på OK for å slette polygonen Polygonen vil nå være slettet. 5.7.11 Sammensmelte polygoner 5.7.11.1 Hold inne venstre museknapp mens du holder musepekeren over grensen mellom polygonene du vil sammensmelte De markerte polygonene vil nå lyse gult. 5.7.11.2 Klikk på ... 5.7.11.3 Klikk på Toggle Feature Selection for å velge polygonene som skal smeltes sammen 5.7.11.4 Klikk på ID til polygonene du vil smelte sammen 5.7.11.5 Klikk på ... 5.7.11.6 Klikk på Merge Selected Features for å sammensmelte polygonene 5.7.11.7 Klikk på OK for å smelte den minste polygonen sammen med den største Polygonene vil nå være smeltet sammen. 5.7.11.8 Klikk på (X) for å gå ut av ... 5.7.11.9 Klikk på (&lt;-) for å gå ut av listen med polygoner 5.7.12 Redigeringsinnstillinger 5.7.12.1 Snappefunksjonen For å unngå huller i kartet vil musepekeren automatisk trekkes eller snappes mot polygongrensene om du holder musepekeren i nærheten av en polygongrense. Dette vil vises ved at symbolet som forflytter seg med musepekeren trekker seg sammen. Det er mulig å slå av snappefunksjonen. 5.7.12.1.1 Klikk på redigeringsinnstillingsknappen 5.7.12.1.2 Klikk på snappesymbolet for å slå funksjonen av (at det lyser grønt betyr at funksjonen er slått på) Dersom du nå prøver å holde musepekeren over en polygongrense vil du legge merke til at musepekeren ikke lenger snappes automatisk til polygonen. 5.7.12.2 Topologisk redigering For å unngå overlapp mellom polygonene i kartet vil polygongrenser bli flyttet sammen om man endrer på hjørnekoordinater som er felles for flere polygoner. Denne funksjonen som kalles topologisk redigering kan slås av. 5.7.12.2.1 Klikk på redigeringsinnstillingsknappen 5.7.12.2.2 Klikk på symbolet for topologisk redigering for å slå funksjonen av (at det lyser grønt betyr at funksjonen er slått på) Dersom du nå prøver å flytte en hjørnekoordinat som er felles for to polygoner vil kun grensen til den ene polygonen flyttes. Legg merke til at kun polygongrensen til én av polygonene ble flyttet. 5.7.12.3 Frihåndstegning 5.7.12.3.1 Klikk på redigeringsinnstillingsknappen 5.7.12.3.2 Klikk på symbolet for frihpndstegning for å slå funksjonen på (at det lyser grønt betyr at funksjonen er slått på) 5.7.12.3.3 Utfigurer polygoner ved å trykke på og holde inne venstre museknapp og deretter dra musepekeren over kartvinduet. Slipp museknappen når polygonen er ferdig utfigurert. 5.7.12.4 Vinkelrett ufigurering 5.7.12.4.1 Klikk på redigeringsinnstillingsknappen 5.7.12.4.2 Klikk på symbolet for vinkelrett utfigurering for å slå funksjonen på (at det lyser grønt betyr at funksjonen er slått på) 5.7.12.4.3 Utfigurer polygoner som vanlig. Musepekeren vil automatisk snappes til nærmest 45 graders vinkel i forhold til forrige hjørnekoordinat og det vil dukke opp en stiplet linje som viser dette. 5.7.13 Slå på GPS og zoom til din posisjon 5.7.13.1 Klikk på navigeringssymbolet for å slå på GPS 5.7.13.2 Klikk på navigeringssymbolet igjen for å zoome til din posisjon Du vil nå se posisjonen din som et blått punkt. 5.7.14 Endre gjennomsiktighet på kartlag Endre gjennomsiktigheten på kartlagene som ønsket. Dette kan gjøre det enklere å visualisere flere kartlag samtidig. 5.7.14.1 Klikk på menyknappen 5.7.14.2 Høyreklikk på kartlaget du vil endre gjennomsiktigheten til 5.7.14.3 Klikk på skyvebaren og dra den til siden for å endre på gjennomsiktigheten til kartlaget Gjennomsiktigheten på kartlaget vil nå være endret. 5.7.15 Registrere punkter Sørg for at redigeringsmodus er på (se kapittel 5.7.2) og at du redigerer i riktig kartlag. 5.7.15.1 Klikk i kartvinduet der du vil registrere et punkt Det vil nå dukke opp et nytt vindu. 5.7.15.2 Klikk på den hvite haken i vinduet for å registrere punktet. I vinduet har du muligheten til å velge punktets attributter Et punkt vil nå være opprettet. 5.7.16 Gå tilbake til hovedmenyen 5.7.16.1 Klikk på menyknappen 5.7.16.2 Klikk på Return home Du vil nå se hovedmenyen. 5.8 Synkronisere med QField Cloud 5.8.1 Klikk på menyknappen 5.8.2 Klikk på ikonet for QField Cloud 5.8.3 Velg handling A. Klikk på Synchronize for å både laste opp endringer til og laste ned endringer fra QField Cloud B. Klikk på Push changes for å både laste opp endringer til QField Cloud C. Klikk på Revert local changes for å avbryte endringene som er gjort  Gå til forrige kapittel Gå til neste kapittel  "],["kvalitetssikring.html", "6 Kvalitetssikring 6.1 Aktiver Topology Checker 6.2 Finn topologifeil 6.3 Behandle topologifeil", " 6 Kvalitetssikring Under kartlegging kan det oppstå topologifeil når polygonene utfigureres. Dette kan føre til følgefeil om man vil bruke kartet i analyser i etterkant av feltarbeidet. I bildet nedenfor er det vist et utvalg av topologifeil: A. Overlapp B. Invalid geometri C. Hull D. Geometri med flere deler E. Duplisert hjørnekoordinat 6.1 Aktiver Topology Checker 6.1.1 Gå til Plugins i menylinjen og klikk på Manage and Install Plugins... Det vil dukke opp et vindu. 6.1.2 Aktiver Topology Checker A. Søk etter Topology Checker i søkefeltet B. Huk av Topology Checker Programtillegget Topology Checker er nå tilgjengelig i QGIS. 6.2 Finn topologifeil 6.2.1 Gå til Vector i menylinjen og klikk på Topology Checker Panelet for Topology Checker vil nå dukke opp. 6.2.2 Klikk på Topology Rule Settings 6.2.3 Velg kartlaget du vil opprette en regel for 6.2.4 Velg én av kartlagene 6.2.5 Velg hvilken regel du vil opprette 6.2.6 Velg én av alternativene (f.eks. must not have duplicates) 6.2.7 Klikk på (+) for å legge til regelen Du har nå opprettet en regel som sier at kartlaget ikke skal inneholde duplikater. 6.2.8 Opprett regler somm du ønsker å basere søket ditt på (på samme måte som ovenfor) Her har vi valgt å basere søket på disse reglene: Kartlaget skal ikke ha duplikater. Kartlaget skal ikke ha hull. Kartlaget skal ikke ha invalide geometrier. Kartlaget skal ikke ha geometrier bestående av flere atskilte deler. Kartlaget skal ikke ha overlappende polygoner. 6.2.9 Klikk på OK 6.2.10 Klikk på Validate All for å søke basert på de opprettede reglene Feilene som ble funnet og hvilken polygon de tilhørerer vil nå dukke opp i panelet. 6.2.11 Klikk på én av feilene i panelet for å zoome inn mot feilen 6.3 Behandle topologifeil 6.3.1 Behandle overlapp Vi anbefaler å behandle overlapp mellom polygoner manuelt med Vertex Tool. 6.3.2 Klikk på kartlaget som har overlappende polygoner 6.3.3 Klikk på Toggle Editing 6.3.4 Klikk på Vertex Tool 6.3.5 Endre på hjørnekoordinatene i de overlappende polygonene slik at de ikke overlapper lenger Dette gjør du ved å endre på gamle hjørnekoordinater eller ved å opprette nye. Gamle hjørnekoordinater vil markeres med en sirkel når du holder musepekeren over dem. Klikk på sirkelen om du vil opprette enn ny hjørnekoordinat. Klikk igjen når du holder musepekeren over den ønskede posisjonen til den nye hjørnekoordinaten.Halvveis mellom to hjørnekoordinater er det mulig å opprette en ny hjørnekoordinat. Det vil dukke opp et kors når du holder musepekeren over. Klikk på korset om du vil opprette enn ny hjørnekoordinat. Klikk igjen når du holder musepekeren over den ønskede posisjonen til den nye hjørnekoordinaten. Musepekeren vil automatisk snappes mot hjørnekoordinater og gjøre det enklere å unnngå hull eller nye overlapp i kartet under denne operasjonen. 6.3.5.1 Klikk på en hjørnekoordinat i den andre polygonen. Musepekeren vil automatisk snappes til hjørnekoordinater. 6.3.5.2 Opprett nye hjørnekoordinater nær polygongrensen 6.3.5.3 Klikk på en hjørnekoordinat i den andre polygonen 6.3.5.4 Klikk på Validate All når du har behandlet overlapp mellom polygonene Legg merke til at overlappen som ble behandlet er borte fra panelet Vi kan håndtere overlapp mellom andre polygoner på samme måte. 6.3.6 Behandle invalide geometrier 6.3.6.1 Klikk på Toolbox 6.3.6.2 Åpne Fix geometries A. Skriv Fix Geometries i søkefeltet B. Dobbelklikk på Fix geometries 6.3.6.3 Klikk på ... 6.3.6.4 Klikk på Save to File... 6.3.6.5 Naviger til mappen du vil lagre det nye polygonlaget i 6.3.6.6 Velg mappe og filnavn for polygonlaget som skal opprettes A. Skriv inn navn på det nye polygonlaget i File name: B. Klikk på Save 6.3.6.7 Klikk på Run Merk at kartlaget ikke har fått samme stil som det originale kartlaget. Overskriv stilen til det nye kartlaget ved å kopiere stilen til det opprinnelige kartlaget (se del 4.3.5 Endre stil ved kopiering og liming). Når du igjen klikker på Validate All vil du se at det ikke er flere invalide geometrier. 6.3.7 Behandle geometrier med flere atskilte deler 6.3.7.1 Gå til Vector -&gt; Geometry Tools i menylinjen og klikk på Multipart to Singleparts... 6.3.7.2 Klikk på ... 6.3.7.3 Klikk på Save to File... 6.3.7.4 Naviger til mappen du vil lagre det nye polgyonlaget i 6.3.7.5 Velg mappe og filnavn for det nye polygonlaget som skal opprettes 6.3.7.6 Klikk på Run Merk at kartlaget ikke har fått samme stil som det opprinnelige kartlaget. Overskriv stilen i det nye kartlaget ved å kopiere stilen til det opprinnelige kartlaget (se del 4.3.5 Endre stil ved kopiering og liming). Når du igjen klikker på Validate All vil du se at det ikke er flere geometrier med flere atskilte deler. 6.3.8 Behandle hull 6.3.8.1 Klikk på kartlaget med hull 6.3.8.2 Klikk på Toggle Editing 6.3.8.3 Klikk på Add Polygon Feature 6.3.8.4 Utfigurer en polygon rundt hullet ved å klikke der du vil opprette hjørnekoordinater. Venstreklikk når polygonen er utfigurert. Det vil dukke opp et registreringsskjema. 6.3.8.5 Klikk på OK 6.3.8.6 Gå til View -&gt; Panels i menylinjen og klikk på Advanced Digitizing Panel Det vil dukke opp nye ikoner i verktøylinjen. 6.3.8.7 Klikk på ikonet for Select Features by Area or Single Click 6.3.8.8 Klikk på polygonen som ble utfigurert i hullet 6.3.8.9 Hold inne Ctrl og klikk samtidig på en polygon du ønsker å smelte sammen med polygonen i hullet 6.3.8.10 Klikk på ikonet for Merge Selected Features Det vil dukke opp et vindu med attributter for de valgte polygonene. 6.3.8.11 Klikk på polygonen du ønsker å smelte sammen med polygonen i hullet 6.3.8.12 Klikk på ikonet ved siden av Take attributes from selected feature 6.3.8.13 Klikk på OK Når du igjen klikker på Validate All vil du se at det ikke er flere geometrier med flere atskilte deler. 6.3.9 Endre stil ved kopiering og liming Det vil ikke være mulig å bruke de samme registreringsskjemaene under utfigurering av nye polygoner uten å tilegne det nye polygonlaget den samme stilen som det opprinnelige kartlaget. 6.3.9.1 Venstreklikk på det opprinnelige kartlaget 6.3.9.2 Gå til Styles -&gt; Copy Styles og klikk på All Style Categories 6.3.9.3 Venstreklikk på det nye kartlaget 6.3.9.4 Gå til Styles -&gt; Paste Styles og klikk på All Style Categories Stilen vil nå bli den samme som i det opprinnelige kartlaget.  Gå til forrige kapittel Gå til forsiden  "],["404.html", "Page not found", " Page not found The page you requested cannot be found (perhaps it was moved or renamed). You may want to try searching to find the page's new location, or use the table of contents to find the page you are looking for. "]]
